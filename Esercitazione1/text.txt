Un’applicazione web permette l’accesso contingentato ad un insieme di file di elevate dimensioni
 (ad esempio filmati).
Data la mole dei dati da trasferire, si vuole evitare che singoli client possano accedere ad
una risorsa pubblicata più di una volta all’ora. Inoltre si vuole limitare l’accesso a persone
fisiche, evitando che robot o altri strumenti automatici possano fare accesso ai contenuti
pubblicati.
A tale scopo, l’applicazione web propone una pagina di accesso tramite la quale l’utente può
scegliere il file cui è interessato e confermare la propria fisicità decodificando un’immagine
“captcha” che presenta, debitamente distorto, un testo casuale che dovrà essere inserito
in un apposito campo. All’invio dei dati, se il testo è corretto e se dall’indirizzo IP del
client non è stato effettuato nessun trasferimento nell’ora precedente, viene trasferito il
contenuto, aggiornando correttamente le informazioni lato server.
I contenuti pubblicati sono memorizzati nella cartella  “WEB-INF/files”; l’applicazione dovrà
dinamicamente creare l’elenco dei contenuti a partire dai file presenti in tale cartella.
Facoltativamente, si aggiunga un limitatore di banda che limiti a 64kbit/s la velocità dei dati
trasferiti all’utente finale.